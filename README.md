# Początek

### 

![](.gitbook/assets/512px-amazon_web_services_logo.svg.png)

### Jak zarejestrować konto?

Aby zacząć swoją przygodę z Amazon Web Services należy założyć darmowe konto.  
W tym celu należy wejść na [aws.amazon.com](https://aws.amazon.com/) i w prawym górnym rogu kliknąć na przycisk 'Create an AWS Account'. Podajemy podstawowe informacje take jak imię i nazwisko, adres itd. Będzie nam również potrzebna ważna karta kredytowa. Po podaniu danych Amazon zablokuje na karcie kwotę w wysokości jednego dolara, jednak po jakimś czasie zostanie ona odblokowana - proces jest ten przeprowadzany tylko po to, aby upewnić się, że w przyszłości będzie można ściągnąć środki z karty za ewentualne opłaty.  
Po podaniu wszystkich danych i pomyślnej weryfikacji karty kredytowej należy ponownie podać numer telefonu, na który zostanie wysłany SMS z kodem weryfikacyjnym \(można też wybrać rozmowę z automatyczną sekretarką\).  
Po wpisaniu kodu powinniśmy mieć dostęp do wszystkich, lub też większości serwisów AWS \(czasami może zaistnieć pewne opóźnienie z dostępem do wszystkich serwisów, ale nie trwa ono z reguły dłużej niż kilka - kilkanaście minut\).

### AWS Free Tier

Przez pierwsze 12 miesięcy jesteśmy na tzw. _free tier_. Jest to świetna okazja, aby wypróbować większość AWS-owych serwisów za darmo, lub prawie darmo. Mamy dostęp do naprawdę potężnych technologii takich jak m.in. **EC2**, **Lambda**, **CloudFront** czy **RDS** - i w wersjach podstawowych nie zapłacimy za nie ani grosza. Kilka serwisów może być płatnych - np. przy **Route53** zapłacimy za każdą hostowaną strefę, ale też nie będą to duże pieniądze w porównaniu do jakości samych usług \(przy wspomnianym Route53 będzie to pół dolara od strefy\). Warto więc dobrze wykorzystać te darmowe 12 miesięcy do intensywnej nauki AWS!

